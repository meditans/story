%%% SETTING  %%%

Sei appena entrato nella pagoda e puoi osservarne l'umile sacralità. 

[guarda in alto]
I raggi della luna piena filtrano prepotenti dalle arcate vuote della cupola, illuminando 
il grande ambiente circolare in cui ti trovi.

[guarda ai lati]
Ti accorgi che lungo il perimetro esterno
ci sono delle rientranze nella pietra, cavità buie nelle quale non riesci a guardare.

[guarda al centro della pagoda] 
Un'improvvisa folata di vento gonfia il tuo mantello, come la vela di una nave. Mentre lo 
ricomponi, il tuo occhio si posa al centro della sala, dove su un piccolo piedistallo rialzato 
scorgi un bacile di pietra, dai cui estremi si erge una scultura della dea Jurel. 
    
    [vai al bacile]

I tuoi passi risuonano riecheggiando sulle pietre della pagoda, mentre ti avvicini al bacile.
"Il rito della luna nuova è un rito crudele, erdho, ma necessario" - ti sovviene mentre sali i gradini
che portano al bacile. "Solo con il sangue di chi è senza colpa otteniamo che Jurel trattenga la 
luna dal cadere sulla foresta; è un grande onore per noi offrirci come sue ancelle: veniamo preparate
 a servirla da quando nasciamo". Sei giunto ormai davanti al bacile; l'acqua nel disco di pietra è 
quasi perfettamente ferma e rischiarata dal chiarore lunare, interrotta nella sua quiete 
da piccole gocce d'acqua che cadono dall'alto al centro del bacile, regolarmente.

[guarda in alto] Alzando gli occhi ti accorgi che le gocce fuoriescono dagli occhi di pietra di Jurel e le
 rigano il volto prima di cadere
nel bacile. "Ogni plenilunio, la dea piange per la fame" - ricordi con un brivido, rammentando la 
paura malcelata che aveva accompagnato quelle parole - "E quando il disco di pietra è colmo delle
sue lacrime e la grande luna vi si specchia tutta, l'acqua deve diventare rossa. L'acqua deve diventare
senza colpa". 

[guarda l'acqua (si sblocca solo dopo che le precedenti sono state viste tutte)]

Il tuo viso ti guarda riflesso dal bacile: due occhi profondi come la notte, torvi sotto
 le folte sopracciglia, la barba nerissima, il turbante arancione fermato al centro da un rubino. Plick.
Quando l'acqua si ricompone, un altro volto è riflesso nel bacile, oltre al tuo. Alzi gli occhi e incroci
lo sguardo con un uomo calvo, completamente tatuato e seminudo.

%%% DIALOGO %%%

- Così sei davvero venuto da solo, erdho. [1]

     Questi erano i patti. [-> 2]
 
     Non ho certo paura di te, stregone. [-> 3]

     I miei uomini hanno circondato la pagoda. A un mio segnale questo posto diventerà meno silenzioso.
      {bugia} [-> 4]

- Sei un uomo d'onore, allora? O forse soltanto uno stolto, straniero? Saresti sorpreso di quanto spesso
   queste due cose coincidano. [2] 
  
     Anche fra nemici ci può essere correttezza, e ciò non implica stupidità. [-> 5]

     Sono uno stolto, forse, ma ho le palle di essere qua a guardarti, e tutto quello che vedo è 
     un bambino nudo e spaventato, troppo cresciuto per farmi pena [-> 6]
 
     Basta con questi giochetti! Dov'è la ragazza?!? [-> 7]

- Parole prudenti per un uomo nella tua posizione, dopotutto. Ma non fingiamo che tu venga in pace
  in questo luogo sacro, straniero. Un grande potere protegge noi, servi della pagoda; non immischiarti
  in ciò che non ti appartiene: probabilmente non conosci nemmeno il nome della dea di cui scateneresti le ire
  se portassi con te la ragazza [5] 

     Si chiama Jurel, la mai sazia; impedisce alla luna di cadere sul nostro mondo. 

    


     

     

     








 





